-7..

nimirum in multis veterum scriptis integros versus latere scimus,
veluti Taciti Annales ab hexametro incipere satis notum est.¹)

Quid autem de Apulei Metamorphosibus dicam? Num
operi eius „per imprudentiam“, ut verbis Ciceronis utar, tot
poetica quot infra copiose expositurus sum, illabi potuerunt: tot
initia, tot clausulae, tot aliae orationis partes versibus simillimae,
tot versus integri?

Num omnino hic scriptor solum secundum nota
praecepta oratorum rhetorumque, praecipue Ciceronis
et Quintiliani, iudicandus est? An vero ob praecipuam
illam legem persaepe neglectam iis scriptoribus eum non ad-
scribendum esse putabis qui compositioni numerosae operam
dederunt?

Quae res clarior fiet, dummodo iterum ea in memoriam
revocemus quae supra p. 2 notavi, Apuleium neosophistarum
rationem artemque scribendi secutum summoque studio aemulatum
esse atque eam quam accuratissime minutissimeque inscriptis
ostendisse. Unde non mirabimur Madaurensem mixturam
elegantem sermonis et pedestris et poetici composu-
isse, cum occasione oblata — nonnumquam ne oblata quidem,
nt videbimus- oratione partim poetica, partim plane vulgari,
partim mixte uteretur, quam scriptoris naturam L. Friedlaenderl)
insigniter sic delineavit: „Freilich hat es Apuleius in un-
gewdhnlicher Weise verstanden, die Doppelnatur des poetisierenden
Rhetors, des in Prosa darstellenden Dichters festzuhalten.“

’ Quocum conteras velim quae iam d. Cavallin3) de sophi-
starum ratione disseruit, oum Metamorphoseon auctorem studio·
sissimum eius aemulatorem appellaret: „Erat igitur haec sophi-
starum ratio inter poesim et prosam eloquentiam quasi interiecta.“
Tantopere enim sophistae, in quorum officinis Apuleius instructus
est, orationem pedestrem poetarum locutionibus exornabant, ut
nos eorum dictionem merito „prosam poeticam“ nominemus,
cuius rei liber Flori adhue testis est.

¹) „Urbem Romam a principio reges habuere“. Per eandem
’ formam poeticam „habuereu prima fabulae Psyches sententia concluditur.
unde sublimitas indolesque poetica argumenti illustretur.

²) Sittengerch.1toms 111, p. 421.

³) De L. Apuleio, Lundae1857, p. 15.

 

